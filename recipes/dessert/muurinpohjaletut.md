---
title: Muurinpohjaletut
source: https://www.hs.fi/ruoka/art-2000011309662.html, https://www.hs.fi/ruoka/reseptit/art-2000009771424.html
servings: 8
tags: dessert, finnish
lang: fi
---

# Muurinpohjaletut

## Ainesosat

- `2 dl` ohrajauhoja
- `2 dl` vehnäjauhoja
- `1 l` maitoa
- `2 kpl` kananmunaa
- `1-2 tl` suolaa
- voita paistamiseen

## Ohjeet

1. Sekoita ohra- ja vehnäjauhot sekä maito. Anna taikinan tekeytyä 2–4 tuntia, tai jopa yön yli jääkaapissa.
1. Hieman ennen paistamista sekoita kananmunan keltuainen ja valkuainen ja lisää suolan kanssa taikinaan.
1. Jos mahdollista, käytä paistamiseen valurautapannua. Odota, että pannu kuumenee kunnolla ennen kuin kaadat pannulle taikinaa.
1. Levitä voi kuumalle pannulle.
1. Voit annostella taikinaa esimerkiksi soppakauhalla tai desilitramitalla. Kaada taikina tasaisena norona pyörein liikkein alkaen letun ulkoreunasta ja pienentäen ympyrää kohti letun keskiosaa. Täytä reiät levittämällä taikinaa lastan avulla.
1. Tarkista letun kypsyys nostamalla reunaa lastan avulla. Käännä, kun lettu on väriltään kullanruskea.
1. Paista lettu kummaltakin puolelta kullanruskeaksi.
1. Voitele pannu tarvittaessa lettujen välissä.

### Vinkkejä

- Ohrajauhoja voi olla myös suhteessa enemmän mutta kuitenkin niin, että yhteensä on sen 4dl. Ohjeessa nyt suhde puoliksi, mutta esim. `2.5 dl` ohrajauhoja ja `1.5 dl` vehnäjauhoja toimii myös. Mitä enemmän ohrajauhoja sitä haastavampaa paistaminen voi olla.
