---
title: Gochujang-keksit
source: https://www.hs.fi/ruoka/art-2000011028014.html
servings: 8
tags: dessert, oven, baking, cookies
lang: fi
---

# Gochujang-keksit

## Ainesosat

- `115 g` voita huoneenlämpöisenä
- `2 rkl` tummaa sokeria (muscovado tai fariini)
- `1 rkl` gochujang-chilitahnaa
- `2.5 dl` sokeria
- `1` iso kananmuna huoneenlämpöisenä (L-koko)
- `0.5 tl` suolaa
- `0.5 tl` kanelia
- `1 tl` vaniljauutetta (tai vaniljasokeria)
- `3.5 dl` vehnäjauhoja
- `0.5 tl` leivinjauhetta

## Ohjeet

1. Ota voi ajoissa huoneenlämpöön, jotta se ehtii pehmetä kunnolla. Sekoita pienessä kulhossa yhteen ruokalusikallinen voita, ruskea sokeri ja gochujang. Pidä tahna huoneenlämmössä, mutta siirrä sivuun myöhempää varten.
1. Laita voi, sokeri, muna, suola, kaneli ja vaniljauute kulhoon. Vatkaa vispilällä, kunnes seos on sileää.
1. Yhdistä jauhot ja leivinjauhe. Sekoita ne nuolijalla varovasti taikinaan. Laita taikina jääkaappiin 15–20 minuutiksi.
1. Kuumenna uuni 175 asteeseen ja vuoraa kaksi peltiä leivinpaperilla.
1. Lusikoi gochujang-seos kolmeksi erilliseksi täpläksi keksitaikinan päälle. Pyöräytä se lusikan avulla keksitaikinaan muutamilla pitkillä vedoilla niin, että oranssinpunaisia raitoja on eri puolilla taikinaa. Älä kuitenkaan sekoita liikaa, jotta gochujang-raidat pysyvät leveinä ja selkeinä.
1. Annostele taikina jäätelökauhalla tai kahdella lusikalla leivinpaperin päälle pellille (noin 4–5 pyörykkää per pelti). Jätä keksien ympärille runsaasti tilaa. Paista 175-asteisessa uunissa noin 11–13 minuuttia, kunnes keksien reunat ovat kevyen kullanruskeita ja keksit ovat jähmettyneet keskeltä. Voit paistaa keksit jopa yhtä aikaa uunissa, mutta vaihda paistamisen puolivälissä pellien paikkaa keskenään.
1. Anna keksien jäähtyä pellillä kokonaan. Keksit litistyvät hieman ja jatkavat kypsymistä jäähtyessään. Keksit ovat parhaimmillaan vastapaistettuina, mutta säilyvät hyvinä pari päivää.
