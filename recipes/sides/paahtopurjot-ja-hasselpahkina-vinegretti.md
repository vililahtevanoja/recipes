---
title: Paahdetut purjot ja hasselpähkinä-vinegretti
servings: 4
tags: vegetarian
source: Glorian Ruoka&Viini
lang: fi
---

# Paahdetut purjot ja hasselpähkinä-vinegretti

## Ainekset

- `8` ohutta purjoa
- `0,5 dl` oliiviöljyä
- `2 tl` sormisuolaa

**HASSELPÄHKINÄVINEGRETTI:**

- `1 dl` pähkinäöljyä tai mietoa oliiviöljyä
- `0,5 dl` (sherry)viinietikkaa
- `1 tl` sormisuolaa
- `1 tl` vaahterasiirappia tai hunajaa
- `¾ dl` paahdettuja hasselpähkinöitä

**LISÄKSI:**

- `4 dl` maustamatonta jogurttia (10 %)
- `0,5 tl` suolaa
- Versoja tai pieniä yrttejä

## Valmistusohjeet

1. Leikkaa purjoista vihreä osa pois, halkaise ja huuhdo purjot. Aivan ohuet purjot voit käyttää halkaisematta.
1. Laita purjot uunivuokaan. Valuta päälle öljy ja mausta suolalla.
1. Paahda 200-asteisessa uunissa purjojen koosta riippuen 20–25 minuuttia, kunnes ne ovat pehmenneet. Jäähdytä huoneenlämpöisiksi.
1. Sekoita vinegretti: yhdistä öljy, etikka, suola ja vaahterasiirappi keskenään. Rouhi pähkinät ja lisää ne kastikkeeseen.
1. Mausta jogurtti suolalla ja levitä se tarjoilulautaselle. Aseta purjot jogurtin päälle ja valuta pinnalle vinegrettiä. Koristele halutessasi versoilla ja tarjoa lisäksi paahdettua leipää.

**Vinkki:** Jos purjot ovat paksuja, paahda ne viipaloituna. Muista huuhtoa lehdet ennen paahtamista.
