---
title: Glaseerattu pistaasipossu
servings: 4-6
tags: main, pork, meat, grilling
source: Glorian Ruoka&Viini
lang: fi
---

# Glaseerattu pistaasipossu

## Ainekset

- `1` (500-600 g) porsaan sisäfilee
- `1 tl` sormisuolaa
- `1 tl` mustapippuria myllystä

### Glaseerauskastike

- `4 dl` soijakastiketta
- `1 dl` aprikoosimarmeladia
- `1 dl` juoksevaa hunajaa
- `1 rkl` riisiviinietikkaa
- `1 tl` kuivattua chiliä myllystä

### Päälle

- `2 dl` pistaaseja hienonnettuna
- `1 dl` lehtipersiljaa tai korianteria hienonnettuna

## Valmistusohjeet

1. Ota liha huoneenlämpöön noin puoli tuntia ennen paistamista. Pyyhi filee talouspaperilla. Hiero fileeseen suola ja pippuri.
1. Valmista glaseerauskastike. Laita soija, marmeladi, hunaja, etikka ja chili kattilaan. Lämmitä seosta melko miedolla lämmöllä noin 10 minuuttia tai kunnes se paksuuntuu. (Seos paksuuntuu vielä jäähtyessään.)
1. Kuumenna grilli. Grillaa filee ensin kauttaaltaan kauniin ruskeaksi. Ota glaseerauskastikkeesta puolet erilleen ja sivele loput fileen pintaan. Jatka kypsennystä epäsuoraa grillausta käyttäen, välillä fileetä käännellen, kunnes fileen sisälämpötila on 68 astetta. Aikaa kuluu 20-30 minuuttia.
1. Hienonna kuoritut pistaasit sekä yrtit. Sivele loppu glaseerauskastike fileen päälle. Pyörittele filee pistaasi-yrttiseoksessa. Peitä filee foliolla ja anna vetäytyä 10 minuuttia.

### Vinkit

- Voit myös ruskistaa fileen pannulla ja kypsentää sen tämän jälkeen 175-asteisessa uunissa, noin 15-20 minuuttia.
