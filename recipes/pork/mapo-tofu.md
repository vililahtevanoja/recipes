---
title: Mapo tofu
servings: 4
tags: tofu, pork, Chinese, spicy, quick
source: Glorian Ruoka&Viini
lang: fi
---

# Mapo tofu

## Ainekset

- `1 rs` (450 g) silken-tofua
- `1 l` vettä
- `1 tl` suolaa
- `4` kevätsipulia
- `1 rkl` sichuaninpippureita
- `1 dl` rypsiöljyä
- `200 g` porsaanjauhelihaa
- `2.5 rkl` fermentoitua chilitahnaa (doubanjiang)
- (`1 rkl` fermentoituja papuja)
- `2.5 dl` valmista kanalientä
- `1 tl` sokeria
- `2 tl` soijakastiketta
- `2 rkl` maissitärkkelystä
- `5 rkl` vettä
- **Lisäksi:**
  - rapeaa chilikastiketta, esim. chiu chau chili oil

## Valmistusohjeet

1. Leikkaa tofu rasiassaan noin 2 cm:n kuutioiksi. Kuumenna vesi laakeassa kattilassa. Lisää suola. Ota kattila pois levyltä ja kumoa tofu varovasti kuumaan veteen.
2. Leikkaa kevätsipulit noin 3 cm:n vinoviipaleiksi. Paahda sichuaninpippurit kuivassa wokissa, `1–2 min`, ja rouhi ne morttelissa.
3. Kuumenna öljy wokkipannussa. Paista siinä jauheliha rapeaksi.
4. Laske lämpö keskihellelle. Lisää chilitahna ja paista 30 sekuntia. Lisää sichuaninpippurit (ja fermentoidut pavut). Paista 30 sekuntia.
5. Kaada kanaliemi joukkoon. Nosta tofut reikäkauhalla wokkiin. Työntele seosta varovasti reikäkauhalla, älä sekoita voimakkaasti. Lisää sokeri ja soija. Anna porista `5 min`.
6. Lisää kevätsipulit ja sekoita varovasti.
7. Sekoita maissitärkkelys ja kylmä vesi keskenään pienessä kulhossa. Valuta seos kastikkeeseen koko ajan sekoittaen. Kuumenna, kunnes kastike on paksuuntunut ja kiiltävää. Tarjoa riisin kanssa.

> Vinkki: Fermentoitua chilitahnaa ja fermentoituja papuja voi ostaa aasialaisiin elintarvikkeisiin erikoistuneista ruokakaupoista. Fermentoidut pavut ovat kuivattuja soijapapuja, jotka ovat väriltään mustia.
