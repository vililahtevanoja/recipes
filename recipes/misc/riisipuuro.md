---
title: Riisipuuro
source: https://www.hs.fi/ruoka/art-2000010044438.html
servings: 5
tags: finnish, christmas, misc
lang: fi
---

# Riisipuuro

## Ainesosat

- `2,5 dl (n. 250 g)` puuroriisiä
- `3,5 dl` vettä
- `1 l` + `1 dl` maitoa
- `1,5 dl` ruskistettua voita
- `1 tl` suolaa

## Ohjeet

1. Kuumenna uuni 200 asteeseen. Kaada uunivuokaan vesi ja riisi. Kuumenna uunissa noin 10 minuuttia tai kunnes vesi on täysin imeytynyt riisiin.
1. Ota vuoka pois uunista, laske uunin lämpötila 150 asteeseen ja lisää maito vuokaan. Sekoita ja peitä vuoka ensin leivinpaperilla ja sen jälkeen kannella tai esimerkiksi foliolla. Leivinpaperin ansiosta puuron pinnalle ei muodostu kalvoa eikä se pääse kärähtämään.
1. Anna puuron hautua uunissa noin tunti. Tee sillä välin lisukkeet.
1. Kun tunti on kulunut, sekoita puuroa ja nosta uunin lämpötila 175 asteeseen. Jatka hauduttamista vielä noin 30 minuuttia, tarkkaillen välillä puuron koostumusta. Ota puuro sitten pois uunista ja anna vetäytyä peitettynä vielä 15 minuuttia.
1. Lämmitä pienessä kattilassa 1 dl maitoa. Lisää joukkoon 1½ dl ruskistettua voita ja 1 tl suolaa. Sekoita voiseos varovasti vuokaan puuron joukkoon. Lisää tarvittaessa lämmintä maitoa ja tarkista suolan määrä.
1. Annostele puuro lautaselle. Viimeistele lisukkeilla.

# Lisukkeet

## Ruskistettu voi

### Ainesosat

- `250g` voita (2dl sulaa voita)

### Ohjeet

1. Kuumenna voita kattilassa keskilämmöllä, kunnes se alkaa kuplia ja pinnalle muodostuu vaahtoa. Ruskistettu voi on valmista, kun se tuoksuu pähkinäiseltä ja kattilan pohjalle valunut hera on muuttunut kullanruskeaksi.
1. Siirrä voi pois liedeltä ja anna jäähtyä. Ota ½ dl voita sivuun puuron viimeistelyä varten.

## Misokinuski

### Ainesosat

- `0,5 dl` vettä
- `0,25 dl` miriniä
- `75 g` vaaleaa misotahnaa
- `50 g (n. 1 dl)` fariinisokeria

### Ohjeet

1. Mittaa vesi, mirin ja misotahna kattilaan. Kuumenna kiehuvaksi. Lisää fariinisokeri ja sekoita tasaiseksi. Siirrä sivuun odottamaan. Kuumenna seos vielä nopeasti ennen tarjoilua.

Vinkki: Valmista kinuskia riittää viiteen annokseen. Yhteen annokseen misokinuskia tarvitaan muutama ruokalusikallinen.

## Kanelisokeri

### Ainesosat

- `1 osa` kanelia
- `5 osaa` sokeria

### Ohjeet

1. Sekoita kaneli ja sokeri keskenään.
