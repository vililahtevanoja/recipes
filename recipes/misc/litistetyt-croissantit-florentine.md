---
title: Litistetyt croissantit florentine
servings: 2
tags: brunch, eggs, salmon, croissant,
source: Glorian Ruoka&Viini
lang: fi
---

# Litistetyt croissantit florentine

## Ainekset

- `2` croissantia
- `5 g` voita
- `n. 1 tl` hunajaa

### Pikahollandaise

- `100 g` voita
- `2` keltuaista
- `2 tl` sitruunamehua
- `0.25 tl` suolaa

### Uppomunat

- `1 l` vettä
- `0.5 dl` väkiviinaetikkaa
- `2` kananmunaa
- `ripaus` sormisuolaa

### Lisäksi

- `1 l` babypinaattia
- `1 rkl` voita
- `100 g` graavilohta viipaleina
- `1 dl` versoja (esim. rucolan)
- `0.5 tl` mustapippuria

## Valmistusohjeet

1. Kauli croissantit ohuiksi (0.5–1 cm).
1. Sulata voi laakealla pannulla ja laita croissantit pannulle. Valuta hunajaa ohuesti croissanttien pinnoille ja käännä hunajapuoli alaspäin. Aseta päälle leivinpaperia croissanttien päälle ja nosta painoksi kattila tai pienempi pannu. Paista noin minuutti, ota painona ollut pannu sekä leivinpaperi pois, käännä croissantit ja paista vielä minuutti. Anna croissanttien jäähtyä täytteiden valmistamisen ajan, jolloin ne rapeutuvat.
1. Sulata voi. Erottele keltuaiset kapeaan korkeaan kulhoon, lisää vesi ja purista sitruunamehu joukkoon. Käynnistä sauvasekoitin kulhon pohjalta ja kaada sulavoi ohuena nauhana joukkoon. Anna sauvasekoittimen käydä puolisen minuuttia, kunnes kastike on sileä. Mausta suolalla.
1. Kuumenna vesi uppomunia varten laakeassa kattilassa. Riko munat kahteen lasiin. Lisää etikka veden joukkoon kun vesi kiehuu. Laske lämpöä sen verran, että vesi poreilee. Pyöräytä kauhalla veteen pyörre ja liu’uta munat yksitellen kattilaan. Keitä 3–4 minuuttia riippuen kuinka kiinteän keltuaisen haluat. Nosta munat reikäkauhalla talouspaperin päälle.
1. Kuumenna nokare voita pannulla ja paista pinaattia noin minuutti.
1. Laita croissantit lautasille ja levitä pinaattia päälle. Nosta lohiviipaleet ja uppomunat päälle. Mausta sormisuolalla. Lusikoi hollandaisekastiketta croissantseille. Viimeistele versoilla ja mustapippurilla.

> **Vinkki**: Litistetty croissant sopii erityisesti hieman nahkea edellisen päivän croissanteille, jotka eivät muuten enää ole rapeita tai murtuvat herkästi kaulittaessa.
