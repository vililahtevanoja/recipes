---
title: Omuraisu
servings: 2
tags: japanese, omelette, rice, comfort-food, easy
source: Tuntematon
lang: fi
---

# Omuraisu

## Ainekset

### Täyte

- `0.5 kpl` sipulia
- `60 g` kanafileetä tai kiinteää tofua
- `2` herkkusientä
- `1 tl` soijaa
- ripaus valkopippuria
- nokare voita
- `1 rkl` tomaattipyreetä
- `1 rkl` ketsuppia
- keitettyä riisiä
- öljyä paistamiseen

### Kastike

- `2 rkl` ketsuppia
- `2 rkl` tomaattipyreetä
- `1 rkl` vettä

### Munakas

- `2 kpl` kananmunaa
- `1 rkl` maitoa tai kermaa
- ripaus suolaa
- voita paistamiseen

## Valmistusohjeet

- Silppua sipuli hienoksi, leikkaa myös kana pieniksi kuutioiksi, samoin herkkusienet.
  Kuullota sipuli, paista kana ja herkkusienet öljyssä. Lisää keitetty riisi, ketsuppi, tomaattipyree, soija ja valkopippuri sekä nokare voita ja sekoita miedolla lämmöllä, ettei riisi pala pohjaan.
  - Parhaan tuloksen saat, jos käytät kuumaa tai lämmintä riisiä riisinkeittimestä tai kattilasta. Jääkaappikylmä riisi on kokkareista ja vaikea sekoittaa.
- Kastike: Sekoita ja kuumenna tomaattipyree, ketsuppi ja vesi pienessä kattilassa.
- Sekoita puikoilla kananmunat ja maito tasaiseksi niin, että keltuainen ja valkuainen sekoittuvat. Lisää ripaus suolaa ja sekoita.
- Paista ohut munakas isolla pannulla.
- Sitten seuraakin hankala kohta. Jotkut asettelevat riisin lautaselle ovaaliin muotoon, kippaavat munakkaan riisin päälle ja viimeistelevät muodon puikoilla. Jos haluat varmistaa kauniin muodon, tee näin: Ota iso pala kelmua ja kippaa pyöreä munakas sen päälle. Muotoile riisi munakkaan keskelle. Kääri kelmulla molemmista reunoista muodokas omuraisu-munakas ja kumoa lautaselle.
