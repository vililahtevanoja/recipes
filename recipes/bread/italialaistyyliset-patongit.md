---
title: Italialaistyyliset patongit
servings: 4 kpl
tags: bread, baking
source: Ankarsrum
lang: fi
---

# Italialaistyyliset patongit yleiskoneella

## Ainekset

- `5 dl` vettä
- `25 g` tuorehiivaa tai `11 g` kuivahiivaa
- `2 rkl` oliiviöljyä
- `1 rkl` suolaa
- `720 g` (~`11 dl`) vehnäjauhoja

## Valmistusohjeet

1. Liitä Assistentiin teräskulho, taikinakoukku ja taikinaveitsi.
1. Lämmitä vesi kädenlämpöiseksi (37 °C), kuivahiivan kanssa 42 °C.
1. Murenna hiiva Assistentin kulhoon ja lisää vesi. Käynnistä Assistent pienellä nopeudella ja anna pyöriä, kunnes hiiva on liuennut.
1. Lisää oliiviöljy, suola ja suurin osa jauhoista. Sekoita pienellä nopeudella. Voit auttaa Assistentia vetämällä vartta muutaman kerran kulhon keskelle. Lisää hitaasti lähes kaikki loput jauhot. Jos taikina tuntuu liian tahmealta, voit lisätä vielä hieman jauhoja vähän kerrallaan, kunnes se pehmenee sopivaksi.
1. Nosta Assistentin nopeus keskinopeudelle ja anna laitteen vaivata taikinaa 5 minuutin ajan (käytä ajastinta).
1. Laita kohotuskansi kulhon päälle ja anna kohota kaksinkertaiseksi (1–2 tuntia).
1. Kumoa taikina jauhotetulle työtasolle. Älä vaivaa taikinaa enää tässä vaiheessa.
1. Jaa taikina neljään osaan. Muotoile ne patongeiksi kiertämällä ja venyttämällä. Aseta patongit uunipellille leivinpaperin päälle.
1. Anna kohota keittiöpyyhkeen alla 30 minuutin ajan.
1. Lämmitä uuni 275 asteeseen.
1. Paista uunin keskitasolla noin 15 minuuttia.
1. Anna patonkien jäähtyä ritilällä.

### Vinkit

- Jos haluat patonkeihin rapean kuoren, sumuta uuniin hieman vettä, kun laitat patongit paistumaan. Avaa uunin luukku ja päästä höyry ulos noin 5 minuutin päästä.
