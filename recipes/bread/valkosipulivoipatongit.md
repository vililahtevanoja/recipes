---
title: Valkosipulivoipatongit
servings: 4 kpl
tags: bread, baking
source: Glorian Ruoka&Viini
lang: fi
---

# Valkosipulivoipatongit

## Ainekset

- `1` annos taikinaa (ks. ohje)
- `2` pientä valkosipulia
- `1 rkl` oliiviöljyä
- `1` ruukku lehtipersiljaa
- `125 g` voita huoneenlämpöisenä

## Valmistusohjeet

1. Valmista ja kohota taikina ohjeen mukaan.
1. Kaada taikina alustalle ja jaa se 4 palaan. Pyörittele palat pellin pituisiksi patongeiksi ja nosta ne leivinpaperin päälle kahdelle pellille (2 patonkia per pelti). Anna kohota liinan alla noin 30 minuuttia.
1. Leikkaa valkosipuleista kuorelliset päät pois. Kaada loraus oliiviöljyä sipulien sisään. Laita sipulit leivinpaperilla uunipellille.
1. Kypsennä patonkeja ja valkosipuleja 225-asteisessa uunissa 12–15 minuuttia. Anna patonkien jäähtyä 15–20 minuuttia ennen täyttämistä.
1. Purista valkosipulinkynnet kuoresta ulos ja hienonna haarukalla niiden rakenne. Hienonna lehtipersilja ja lisää se valkosipulin joukkoon voin kanssa. Sekoita tasaiseksi.
1. Leikkaa patonkeihin syviä viiltoja noin 1,5 cm:n välein. Jaa täyte patonkien viiltoihin. Jos täytettä jää yli, levitä loput patonkien päälle. Paahda patonkeja 225-asteisessa uunissa vielä 5 minuuttia. Tarjoa heti.

**Vinkki:** Valkosipulia saa olla täytteessä reippaasti, sillä paahtaminen tekee sen mausta pehmeän.
