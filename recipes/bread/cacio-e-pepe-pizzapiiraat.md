---
title: Cacio e pepe -pizzapiiraat
servings: 8
tags: bread, pizza
source: Glorian Ruoka&Viini
lang: fi
---

# Cacio e pepe -pizzapiiraat

## Ainekset

- `1 pss (680g)` pizzataikinapalloja (pakaste)
- `3 dl` pecorinojuustoa hienoksi raastettuna
- `200 g` ranskankermaa
- `1 tl` mustapippuria
- `2 rkl` oliiviöljyä
- `0.5 ruukkua` tuoreita yrttejä kuten basilikaa tai rosmariinia

## Valmistusohjeet

1. Sulata taikinapallot pakkauksen ohjeen mukaan jääkaapissa tai huoneenlämmössä.
1. Raasta juusto hienoksi. Yhdistä ranskankerma ja noin 2 dl juustoraastetta kulhossa.
1. Laita tyhjä pelti uuniin ja kuumenna uuni 250 asteeseen.
1. Jaa sulaneet taikinapallot puoliksi ja venytä ne käsin tai kauli ne soikeiksi piiraiksi leivinpaperin päälle. Reunat saavat jäädä keskiosaa vähän korkeammiksi. Jaa ranskankerma-juustotäyte piiraiden päälle ja ripottele mustapippuria päälle. Sivele piiraiden reunat oliiviöljyllä.
1. Ota kuuma pelti varovasti uunista ja liu'uta pizzapiiraat paperin kanssa pellille. Paista pizzoja uunissa noin 10–12 minuuttia. Hienonna tuoreita yrttejä ja ripottele loput juustoraaste kuumien pizzojen päälle.
