---
title: Dippisämpylät ja kuuma camembert
servings: 40 kpl
tags: bread, baking
source: Glorian Ruoka&Viini
lang: fi
---

# Dippisämpylät ja kuuma camembert

## Ainekset

- `1` annos taikinaa (kts. [perusleipätaikina-ohje](./perusleipataikina))
- `2 kiekkoa` (à 250 g) camembert-juustoa puukorissa

### Voiteluun

- `1 rkl` hunajaa
- `1 rkl` vettä

### Karamellisoitu kevätsipuli

- `5` ohutta vartta kevätsipulia
- `2 rkl` voita
- `1 rkl` balsamiviinietikkaa
- `2 tl` hunajaa
- `½ tl` suolaa

## Valmistusohjeet

1. Valmista ja kohota taikina ohjeen mukaan (kts. Perusleipätaikina).
1. Kaada kohonnut taikina alustalle ja jaa kahteen osaan. Pyörittele ne pitkiksi tangoiksi ja jaa kumpikin 20 palaan. Pyörittele palat sämpylöiksi ja nosta ne leivinpaperin päälle pellille. Jätä sämpylöiden väliin 1–2 cm tilaa. Jätä sämpylöiden lomaan myös kolot juustoille.
1. Poista pakkaus camembert-juustojen ympäriltä ja laita juustot takaisin puisiin koreihinsa. Nosta koreissa olevat juustot sämpylöiden keskelle pellille.
1. Yhdistä hunaja ja vesi, ja sivele sämpylät seoksella. Kypsennä sämpylöitä ja juustokiekkoa 200-asteisessa uunissa noin 15 minuuttia.
1. Leikkaa kevätsipulit noin 1 cm:n paloiksi. Sulata voi pannulla ja paista sipuleita pari minuuttia. Lisää etikka, hunaja ja suola, ja jatka paistamista noin minuutti koko ajan sekoittaen. Lusikoi karamellisoitu sipuli kuumien juustokiekkojen päälle tai tarjoa erikseen.
