---
title: Onnenbriossit
servings: 6
tags: bread, baking, breakfast
source: Glorian Ruoka&Viini
lang: fi
---

# Onnenbriossit

## Ainekset

- `2.5 dl` maitoa
- `25 g` tuorehiivaa tai `11 g` kuivahiivaa
- `1 rkl` sokeria
- `1 tl` suolaa
- `2 munaa`
- n. `520 g` (`~8 dl`) puolikarkeita vehnäjauhoja
- `100 g` voita huoneenlämpöisenä

### Muotoiluun

- paistinarua

### Pinnalle

- `1` kananmuna
- `15 g` voita
- `1 rkl` siirappia
- `2 rkl` unikonsiemeniä

## Valmistusohjeet

1. Lämmitä maito kädenlämpöiseksi ja murustele joukkoon hiiva. Lisää sokeri, suola ja munat. Alusta nesteeseen noin puolet jauhoista. Lisää pehmeä voi ja loput jauhoista, kunnes taikina juuri ja juuri irtoaa kulhon reunoista. Vaivaa taikinaa viimeisen jauholisäyksen jälkeen vielä noin 10 minuuttia. Anna taikinan kohota liinan alla noin 50 minuuttia.
1. Kaada taikina alustalle ja jaa kuuteen palaan. Pyöritä palat pyöreiksi sämpylöiksi. Leikkaa narusta 6 noin 50 cm pitkää pätkää. Sido narut varovasti ja löyhästi, ristiin-rastiin jokaisen sämpylän ympärille niin, että sämpylään muodostuu 4 lohkoa. Varmista ennen solmun sulkemista, että narun ja sämpylän väliin jää reilu yhden peukalon verran tilaa kohoamista varten. Laita sämpylät leivinpaperin päälle pellille. Anna niiden kohota liinan alla noin 30 minuuttia.
1. Voitele kohonneet sämpylät munalla. Paista 200-asteisen uunin keskitasolla 15–20 minuuttia. Tarkista sämpylöiden kypsyys koputtamalla pohjaa: kypsästä sämpylästä kuuluu kumea ääni.
1. Sulata voi ja sekoita joukkoon siirappi.
1. Ota sämpylät uunista ja nosta uunin lämpö 225 asteeseen. Leikkaa narut varoen saksilla pois sämpylän ympäriltä. Sudi sämpylät kauttaaltaan voi-siirappiseoksella ja ripottele unikonsiemeniä pintaan. Nosta sämpylät takaisin uuniin ja paista noin 5 minuuttia tai kunnes sämpylät saavat kauniin ruskeita.

**Vinkki 1:** Taikina on pitkän vaivauksen vuoksi helpointa valmistaa yleiskoneella. Sämpylät voi leipoa tarjoamista edeltävänä iltana glaseerattua vailla valmiiksi.
**Vinkki 2:** Muhkeasta briossista riittää herkuteltavaa 1–2 hengelle.
