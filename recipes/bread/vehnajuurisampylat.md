---
title: Vehnäjuurisämpylät
servings: 16
tags: bread, baking
source: https://chocochili.net/2017/04/juurisampylat/
lang: fi
---

# Vehnäjuurisämpylät

## Ainekset

- `2 dl` vehnähapanjuurta
- `5 dl` vettä
- `3 tl` suolaa
- `1 dl` speltti-, vehnä- tai kauraleseitä
- `2 dl (~110 g)` ruissihtijauhoja
- `9-10 dl (585-650 g)` vehnäjauhoja

## Valmistusohjeet

1. Sekoita juuri, vesi, suola, leseet ja ruisjauhot kulhossa esimerkiksi lusikalla.
1. Lisää vehnäjauhot vähitellen sekoittaen. Lisää viimeiset pari desiä tunnustellen. Mieluisan koostumuksen oppii vain tekemällä!
1. Alusta taikinaa käsin hetken aikaa, noin viitisen minuuttia. Taikinasta pitäisi alkaa muodostua sormien väliin venyvää verkkoa ja taikina alkaa hiukan irrota kulhon reunoista. Taikina on silti hyvin tarttuvaista. Muotoile taikina kulhossa pallohkoksi leipurinlastan avulla, peitä kulho kelmulla ja laita se jääkaappiin vähintään yön ajaksi.
1. Seuraavana päivänä lämmitä uuni 250-asteiseksi tasalämmöllä. Laita uuniin kaksi peltiä: se, jolla paistat sämpylät ja toinen syvä uunipelti uunin alaosaan.
1. Ota taikina jääkaapista ja kumoa siitä puolet jauhotetulle työtasolle. Siirrä toinen taikinanpuolikas takaisin jääkaappiin. Muotoile taikinasta pötkylä mahdollisimman vähin liikkein ja turhia vaivaamatta ja leikkaa se sitten kahdeksaan osaan. Halutessasi muotoile sämpylät pyöreiksi: vedä taikinanpalan reunat vekeiksi palan alle turhia painelematta ja vaivaamatta.
1. Ota tulikuuma pelti uunista. Nosta sämpylät pellille (ilman leivinpaperia) ja laita se takaisin uuniin keskitasolle. Kaada samalla alemmalle pellille runsas 1 dl vettä ja pane luukku kiinni. Laske uunin lämpötila 230 asteeseen.
1. Avaa luukku vartin paistamisen jälkeen ja päästä höyry ulos, jotta sämpylöiden kuori kovenee. Jatka paistamista vielä 5-10 minuuttia tai kunnes sämpylät ovat kauniin värisiä ja pohja kumisee kun sitä koputtaa.
1. Nosta kuumat sämpylät ritilälle jäähtymään, äläkä peitä niitä koko päivänä.
1. Toista sama jääkaappiin siiretylle toiselle taikinapuolikkaalle.
