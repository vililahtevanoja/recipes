---
title: Pataleipä
servings: 1 kpl
tags: bread, baking, easy
source: Raisa Laine
lang: fi
---

# Pataleipä

## Ainekset

- `1 tl` kuivahiivaa
- `2 tl` suolaa
- `5 dl` kaurajauhoja
- `5 dl` vehnäjauhoja
- `1 dl` kauraleseitä
- `5 dl` vettä

Lisäksi:

- vehnäjauhoja leivontaan
- `1 rkl` öljyä padan sivelyyn tai leivinpaperia

## Valmistusohjeet

1. Yhdistä kuivat ainekset kulhossa. Lisää reilusti kädenlämpöistä vettä ja sekoita taikina tasaiseksi, mutta älä vaivaa. Peitä kulho kelmulla ja anna taikinan kohota huoneenlämmössä 12-16 tuntia.
1. Kumoa taikina jauhotetulle pöydälle. Kääntele taikina palloksi kevein liikkein. Peitä taikina liinalla ja anna kohota vielä 30 minuuttia.
1. Pane kannellinen pata uuniin ja säädä uuni lämpenemään 225 asteeseen.
1. Kun taikina on kohonnut, ota kuuma pata uunista ja sipaise se öljyllä tai käytä leivinpaperia. Siirrä taikina pataan suoraan, tai kaada se leivinpaperin päälle ja siirrä se leivinpaperissa pataan. Nosta kansi päälle ja laita pata uuniin. Paista leipää uunissa kannen alla 30 minuuttia. Ota sitten kansi pois ja jatka kypsentämistä vielä 15 minuuttia. Ota pata uunista ja kumoa leipä ritilälle jäähtymään.
