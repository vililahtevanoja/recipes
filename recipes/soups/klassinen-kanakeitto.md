---
title: Klassinen kanakeitto
servings: 4
tags: chicken, soup
source: Glorian Ruoka & Viini
lang: fi
---

# Klassinen kanakeitto

## Ainekset

- `1 (noin 1,2 kg)` kokonainen broileri tai kana
- vettä keittämiseen
- `3` sipulia
- `3` valkosipulinkynttä
- `5` porkkanaa
- noin `300 g` varsiselleriä
- `1 rkl` oliiviöljyä
- `1 rkl` suolaa
- `1 ruukku` persiljaa

## Valmistusohjeet

1. Laita kana syvään kattilaan ja lisää päälle vettä niin, että kana peittyy. Anna kiehua kannen alla hiljalleen poristen noin 30 minuuttia, kunnes kana on kypsää eli liha irtoaa luista. Nosta kana reikäkauhalla liemestä lautaselle. Anna kanan jäähtyä. Ota liemi talteen.
1. Valmistele kasvikset kanan kypsyessä. Kuori sipulit, valkosipulinkynnet ja porkkanat. Puolita ja suikaloi sipulit. Hienonna valkosipulinkynnet. Leikkaa porkkanat ja varsisellerit 1 cm:n kokoisiksi kuutioiksi.
1. Kun kana on jäähtynyt, riivi sen lihat luista irti talteen.
1. Kuumenna oliiviöljy kattilassa. Lisää sipulit, porkkana ja varsiselleri. Kuullota keskilämmöllä noin 5 minuuttia. Lisää joukkoon kananlihat sekä liemi. Kuumenna kiehuvaksi ja alenna lämpöä. Anna hautua miedolla lämmöllä kannen alla 20–30 minuuttia, kunnes kasvikset ovat kypsiä. Mausta suolalla.
1. Hienonna persilja keiton pinnalle. Tarjoa hapanjuurileivän kanssa.
