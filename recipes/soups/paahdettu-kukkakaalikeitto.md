---
title: Paahdettu kukkakaalikeitto
servings: 4
tags: soup, oven, vegan
source: https://yhteishyva.fi/reseptit/paahdettu-kukkakaalikeitto/SUckkxmAUQ2cPlp6cTGlY
lang: fi
---

# Paahdettu kukkakaalikeitto

## Ainesosat

* 1 dl cashewpähkinöitä
* 2 dl vettä liotukseen
* 600 g (1 kpl) kukkakaali
* 1.5 rkl rypsiöljyä
* 1 tl kurkumaa
* 1/4 tl suolaa
* 1 kpl sipuli
* 3 kpl valkosipulinkynttä
* 7 dl vettä
* 1 kpl kasvisliemikuutio (vegaaninen ja gluteeniton)
* 1 - 2 tl valkoviinietikkaa

### Yrttiöljy

* 1/2 kpl ruukkua persiljaa, basilikaa tai rakuunaa
* 1/2 dl oliiviöljyä
* ripaus suolaa
* ripaus mustapippuria rouhittuna

## Ohjeet

1. Laita uuni lämpiämään 225C
1. Laita pähkinät kulhoon. Kiehauta 2 dl vettä ja kaada se pähkinöiden päälle. Peitä kannella ja jätä likoamaan.
1. Huuhtele kukkakaali. Leikkaa nuput irti, puolita isoimmat ja pilko varsi. Laita palat leivinpaperille pellille. Sekoita joukkoon 1 rkl öljyä, kurkuma ja suola.
1. Halkaise sipuli ja leikkaa päädyt pois, jätä kuori paikalleen. Sivele leikkuupintaan öljyä ja laita sipuli pellille leikkuupinta alaspäin. Laita valkosipulit kuorineen foliopalan päälle ja valuta niille tilkka öljyä. Sulje folio nyytiksi ja laita pellille. Paahda kasviksia 225-asteisessa uunissa noin 20 minuuttia, kunnes kukkakaali saa paahteista väriä.
1. Soseuta yrttiöljyn ainekset tasaiseksi sauvasekoittimella.
1. Kuumenna vesi kiehuvaksi kattilassa. Lisää liemikuutio ja kukkakaalit, säästä nuppuja koristeeksi. Kuori sipulit ja lisää keittoon. Lisää valutetut pähkinät ja etikka. Soseuta sileäksi sauvasekoittimella. Koristele annokset yrttiöljyllä ja kukkakaalinnupuilla.
